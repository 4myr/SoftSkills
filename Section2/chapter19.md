<div dir="rtl">
  <h1>مبانی بازاریابی برای تازه کارها</h1>
  <br>
  <p>آیا تا به حال در یک کلاب شبانه ترانه ای از یک گروه بازخوانی که درست به خوبی هنرمند اصلی - یا حتی بهتر از 
  آن است را شنیده اید ؟ آیا تا به حال به این فکر کرده اید که چرا این گروه بازخوانی در یک کلاب شبانه کوچک 
  برنامه موسیقی اجرا میکند در حالی که گروهی دیگر که به نظر نمیرسد استعداد بیشتری داشته باشد در حال 
  برگزاری تور دور دنیا و دریافت رکوردهای پلاتینیوم است ؟</p>
  
  <p>مسلما هر دو گروه با استعداد هستند، اما استعداد به تنهایی تا حدی شما را به موفقیت میرساند. تفاوت واقعی 
  بین یک موزیسین خوب و یک سوپراستار چیزی جز بازاریابی نیست. بازاریابی تقویت کننده استعداد است. هر چه 
  بازاریابی بهتری داشته باشید، استعدادتان بیشتر به چشم خواهد آمد. به همین دلیل است که، به عنوان 
  یک توسعه دهنده نرم افزار، یادگیری این مهارت مهم برایتان امری حیاتی است.</p>
  
  <br>
  
  <h3>بازاریابی خود به چه معناست ؟</h3>
  
  <p>به صورت ذاتی، بازاریابی ارتباط دهنده یک محصول با شخصی که خواستار یا نیازمند آن محصول یا خدمت 
  میباشد، است. بنابراین بازاریابی خود در حقیقت ارتباط دهنده خودتان با افرادی است که خواستار آنچه که در چنته برای ارائه
  دارید اند. با وجود اینکه بازاریابی اغلب وجهه خوبی ندارد، اما هیچ اشکالی در بازاریابی خود اگر قادر 
  به انجام آن به درستی هستید وجود ندارد.</p>
  
  <p>روش درست برای بازاریابی خود خلق ارزش برای دیگران است. در این باره در فصل ۲۱ بیشتر صحبت می کنیم، اما
  کلید بازاریابی موفق برای خود به طوری که باعث شود دیگران شما را دوست بدارند و تمایل کار با شما داشته 
  باشند این است که این کار را به گونه ای انجام دهید که برایشان ارزشی فراهم شود. در نظر بگیرید که چگونه 
  اسکات هنسلمن این کار را انجام میدهد. اسکات ارزش قابل توجهی برای توسعه دهندگان از طریق وبلاگ خود 
  (http://www.hanselman.com) با صحبت کردن، تعاملات و پادکستها ایجاد میکند. قبل از اینکه وارد جزییات 
  بشویم، بیاید درباره اینکه بازاریابی خود در عمل چگونه به نظر میرسد صحبت کنیم. چگونه شما به عنوان یک 
    مهندس نرم افزار میتوانید خود را بازاریابی کنید؟ </p>
  
  <p>متوجه باشید یا نه، همواره در حال بازاریابی خود هستید. هر گاه که در حال متقاعد کردن شخصی درباره ایده 
  خود هستید، اساسا آن ایده را به آنها عرضه میکنید، همانطور که در فصل ۱۷ درباره مهارتهای اجتماعی صحبت 
  کردیم، میدانیم که چگونگی عرضه یک ایده از خود آن مهم تر است.</p>
  
  <p>وقتی برای یک شغل درخواست میدهید، رزومه شما اساسا یک آگهی است که خدمات شما را تبلیغ میکند. حتی 
  مواردی که در شبکه های اجتماعی یا وبلاگ خود منتشر میکنید - اگر وبلاگی دارید - نوعی پیام تبلیغاتی درباره 
  شما و آنچه برای ارایه دارید را نشر میدهد.</p>
  
  <p>مشکل اینجاست که با وجود اینکه همه ما در حال بازاریابی خودمان هستیم، اکثرمان اینکار را در سطحی هوشیارانه 
  انجام نمی‍دهیم. امور را به شانس واگذار میکنیم، به دیگران و مقتضیات اجازه تعریف خود و پیام مان را میدهیم.</p>
  
  <p>بازاریابی خود تنها یادگیری نحوه کنترل پیامهایی است که منتشر میکنید و تصاویری که برای دسترسی آن پیام 
  ترسیم و تقویت میکنید. وقتی خود را تبلیغ میکنید، به طور فعال در حال مدیریت شغل خود به وسیله انتخاب 
  عامدانه اینکه چگونه میخواهید خود را عرضه کنید و ترویج آن نمایش به افرادی که علاقمند به شنیدن سخنان 
  شما، استخدام شما، یا خرید کالا یا خدمتی از شما هستند میباشید.</p>
  
  <p>اینکه چگونه کمپین های تبلیغاتی برای یک فیلم موفق تهیه میشود را در نظر بگیرید.  معمولا پیامی فراگیر که از 
  طریق انواع مختلف رسانه های تبلیغاتی رد و بدل میشود. تریلر یک فیلم تصویری دقیق و واضح را ترسیم میکند 
  - یک پیام دارد. این پیام از طریق کانال های مختلف تبلیغاتی تقویت میشود.</p>
  
  <h3>چرا بازاریابی خود مهم است ؟ </h3>
  
  <p>در مثال نخست این فصل، درباره اینکه چطور یک گروه بازخوانی ممکن است به اندازه یک گروه راک معروف با 
  استعداد باشد، اما اختلاف بزرگی بین  میزان موفقیت نهاییشان باشد صحبت کردم.
  گروه راک بسیار موفق معمولا در بازاریابی خود عملکرد بهتری نسبت به گروه بازخوانی که به صورت رندوم هرجایی 
  که بتوانند اجرا میکنند دارد.</p>
  
  <p>نمیتوانیم به طور قطع بگوییم که گروه بازخوانی عملکرد خوبی در زمینه بازاریابی خود نداشته، اما اگر میزان استعداد
  را بسیار نزدیک فرض کنیم، بنابراین جدا از شانس، آن معیاری است که بر آن کنترل دارند. بازاریابی خود موفقیت را 
  تضمین نمیکند، اما عنصری مهم است که میتوایند کنترلش کنید.</p>
  
  <p>میتوایند این الگو را در شاخه های  دیگری نیز بیابید. آشپزهای حرفه ای را در نظر بگیرید. آشپزهای زیادی که 
  استعداد فراوانی دارند و میتوانند به طور استثنایی  آشپزی کنند. اما اکثرا آنها نسبتا ناشناخته 
  هستند. اما برخی آشپزهای سلبریتی مثل گوردن رمزی یا ریچل ریز هستند که میلیونها دلار درآمد دارند، نه فقط 
  به این خاطر که با استعداد تر هستند، بلکه آنها آموخته اند که چطور خود را به درستی بازاریابی کنند و از 
  استعدادشان بهره و سود ببرند.</p>
  
  <p>فکر نکنید که شاخه توسعه نرم افزار متفاوت است. میتوانید با استعدادترین توسعه دهنده نرم افزار دنیا باشید، 
  اما اگر افراد از وجود شما بی خبر باشند، خیلی اهمیتی ندارد.البته، شما همیشه میتوانید شغل خوبی پیدا کنید، 
  اما هرگز نمیتوانید به نهایت توانمندی خود برسید مگر اینکه بتوانید روش بازاریابی توانایی هایی که در اختیار دارید را 
  بیاموزید.</p>
  
  <p>در برهه ای از حرفه خود، در میابید که به میزانی از مهارت دست یافته اید که دست کمی از بسیاری از توسعه 
  دهندگان برتر ندارید. بسیاری از توسعه دهندگان نرم افزار میتوانند در یک بازه تقریبا ۱۰ ساله به این سطح در 
  حرفه خود دست یابند. وقتی به این نقطه رسیدید، پیشرفت بسیار دشوار میشود، چرا که شما با سایر افراد هم حرفه
  خود هم گروه شده اید. استعدادهای فردیتان کم اهمیت تر میشود، چرا که در حال رقابت با تمامی دیگر 
  توسعه دهندگان نرم افزاری که مهارت های مشابه را دارند هستید.</p>
  
  <p>اما راه دیگری برای جدا شدن از این گروه وجود دارد. با یادگیری اینکه چگونه میتوانید خود را بازاریابی کنید میتوانید از 
  جمعیت متمایز شوید، و درست مثل یک ستاره راک معروف یا آشپزی مشهور، درآمد و فرصتهای بیشتری نسبت 
  به سایر موارد کسب کنید.</p>
 

  <h3>مین زمینی: من در هیچ زمینه ای تخصص ندارم، هیچ چیزی برای تبلیغ ندارم.</h3>
  <p>
  اینکه خود را یک متخصص نمیدانید به این معنا نیست که نمیتوانید خود را بازاریابی کنید. در واقع، تلاش برای 
  فهمیدن اینکه چطور میتوانید خود را بازاریابی کنید میتواند شما را به سمت متخصص شدن در زمینه ای خاص از 
  توسعه نرم افزار سوق دهد.
  تقریبا همه ی توسعه دهندگان چیزی برای ارائه دارند. ممکن است دیدی منحصر به فرد یا پیش زمینه ای متفاوت 
  نسبت به سایر توسعه دهندگان نرم افزار داشته باشید. شاید علایق یا سرگرمی هایی داشته باشید که دیگر  
  توسعه دهندگان نرم افزار یا مشتریان با بخواهند آن ارتباط برقرار کنند. حتی کاملا مبتدی و آماتور بودن میتواند 
  یک مزیت باشد اگر آن را به خوبی تبلیغ کنید. بیشتر افراد میخواهند از شخصی بیاموزند که تنها چند قدم از آن 
  ها جلوتر است، چرا که میتوانند با آن فرد ارتباط برقرار کنند.
  نکته این است که، اجازه ندهید متخصص نبودنتان بهانه ای برای تبلیغ نکردن خودتان باشد. در هر نقطه از حرفه
  خود که هستید، میتوانید از کنترل و شکل دهی برند خود و اینکه دیگران را متوجه آن کنید سود ببرید.
  </p>
  
  <h3>چگونه بازاریاب خود باشیم ؟ </h3>
  
  <p>خوشبختانه قبلا شما را درباره اهمیت بازاریابی خود متقاعد کرده ام، اما اکنون ممکن است برایتان سوال باشد که 
  چگونه باید این کار را انجام دهید؟ چگونه میتوانید گوردن رمزی توسعه نرم افزار باشید؟</p>
  
  <p>نمیخواهم تظاهر کنم که کار آسانی است.موفقیت چیزی نیست که یک شبه به دست بیاید - حداقل موفقیتی 
  ماندگار اینطور نیست. اما هر توسعه دهنده ای میتواند این کار را انجام دهد،و اگر مایل به انجام کار هستید ، می 
  تواند آسان به نظر برسد. به طور خلاصه به تمامی مفاهیم کلیدی اشاره خواهم کرد و در فصل های پیش رو هر 
  یک را با جزییات بیشتری بررسی خواهیم کرد.</p>
  
  <p>بازاریابی خود با توسعه یک برند شخصی آغاز میشود - چیزی که شما نماینده اش هستید. نمیتوانید در نظر افراد 
  همه چیز باشید بنابراین باید درباره اینکه میخواهید چه باشید و چگونه میخواهید این تصویر را برای جهان ترسیم 
  کنید تصمیمی آگاهانه اتخاذ کنید.(شما همچنین می خواهید زمانی که شخصی در معرض شما قرار می گیرد یا 
  چیزی که چندین بار ایجاد کرده اید ، احساس آشنایی ایجاد کنید).برندینگ در این زمینه شما را یاری میکند.</p>
  
  <p>هنگامی که نوعی برند دارید و میدانید در تلاش برای انتقال چه پیامی هستید، به یافتن راهی برای انتقال آن پیام 
  نیاز دارید. رسانه های زیادی برای انتشار و انتقال پیامتان وجود دارد اما یکی از موثرترین رسانه هایی که من 
  پیشنهاد میکنم برای توسعه نرم افزار وبلاگ است. من وبلاگ را مقر اصلی شما در اینترنت میدانم. وبلاگ تنها 
  جایی است که میتوانید پیام را کاملا کنترل کنید و زیر سلطه رسانه و قوانین دیگری نیستید. من استراتژی ای را از 
  یک کارافرین، پت فلین (http://www.smartpassiveincome.com)، که دنبالش میکنم و احترام زیادی برای 
  وی قایلم اتخاذ کردم. پت استراتژی ای به نام «همه جا حضور داشته باش» دارد. ایده اصلی این استراتژی این 
  است که در فضایی که در تلاش برای بازاریابی خود در آن هستید تا حد امکان در همه جا حضور داشته باشید. هرگاه 
  شخصی از مخاطبین مورد نظر شما به اطراف نگاه میکند باید بتوانند شما را بیابند . ممکن است در فید توییترشان نمایان شوید. 
  آنها ممکن است پادکستی که شما در آن حضور داشتید بشنوند. ممکن است ویدیوی آنلاین از شما ببینند. هر جا 
  که نگاه میکنند، نمیتوانند با شما برخورد نکنند. جدول ۱۹.۱ چندین راه برای بازاریابی خود را نشان میدهد.</p>
  
  <br>
  <br>
  
   <p align="right">جدول 19.1 روشهای بازاریابی خود </p>
  
![table19-1](https://user-images.githubusercontent.com/53154378/131842427-683d4945-6786-4ed3-87e8-adca3d350533.png)
  
  <p>اجرای این استراتژی به زمان و ثبات نیاز دارد. با گذشت زمان، هر مطلبی که در وبلاگ مینویسید، هر پادکستی که 
  در آن مصاحبه میکنید، هر کتاب یا مقاله ای که مینویسید به فعالیت های بازاریابی تان و شناخت برند تجاری 
  شخصی تان کمک میکند. سرانجام به صاحب سبک در زمینه خود تبدیل میشوید و پیروان خود را ایجاد میکنید. 
  این شهرت و آوازه به فرصت ها بزرگتر و بهتر و در نهایت شغلی موفق تر تبدیل میشود.</p>
  
  <p>قبلا هم به این موضوع اشاره کرده ام، و با جزییات بیشتری در این باره صحبت خواهیم کرد، اما میخواهم تاکید 
  کنم که این تنها به توانایی شما در خلق ارزش برای سایرین بستگی دارد. سازوکار اولیه مورد استفاده شما برای 
  ترغیب افراد به دنبال کردن تان و تمایل به شنیدن آنچه که برای گفتن دارید میتواند خلق ارزش برای آنان باشد - 
  پاسخ دهی به پرسش هایشان وحتی سرگرم کردنشان باشد. اگر به صورت مستمر اقدام به ارتقای خود بدون خلق 
  ارزش برای دیگران کنید، چندان پیش روی نخواهید کرد چرا که دیگران شما را ندیده خواهند گرفت.</p>
  
  <h3>اقدام به عمل</h3>
  
   - اگر هنوز وبلاگی ندارید، به فکر راه اندازی آن باشید. بر چه موضوعی تمرکز میکنید ؟ 
   - حداقل 20 مطلب احتمالی برای وبلاگ جدید خود ارائه دهید.
   - یک برنامه زمان بندی برای راه اندازی وبلاگ خود و تولید محتوا برای آن تنظیم کنید.
  
</div>
