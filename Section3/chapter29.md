<div dir='rtl'>
<h1>مراحل یک تا شش
این کارها را یک بار انجام دهید
</h1>
<p>
برای انجام دادن شش مرحله‌ی اول از سیستم ده قدمی، شما بر روی تحقیقات پیش‌نیاز برای اطمینان از اینکه چه یاد خواهید گرفت و شیوه‌ی انجام آن متمرکز خواهید بود. همچنین بهترین منابعی که به شما در دستیابی به اهدافتان کمک می‌کنند انتخاب خواهید کرد و برنامه‌ای برای رسیدن به اهدافتان تدوین خواهید کرد.
این شش قدم ابتدایی تنها برای هر موضوعی که قصد یادگیری آن را داشته باشید، یک بار انجام خواهند شد. قدم‌های هفت تا ده برای هر ماژولی که در برنامه خود در گام پنج طراحی کرده باشید تکرار خواهند شد. گرچه شما مراحل یک تا شش را تنها یک بار انجام خواهید داد، این مراحل از مهمترین‌ها هستند چرا که شما را به موفقیت یا شکست برنامه کلی رهنمون می‌گردند. در طی این شش مرحله، شما تمام کارهای اماده‌سازی برای یادگیری مطلب مورد نظرتان را انجام خواهید داد. هرچقدر این مرحله بنیادین بهتر انجام شود، راحت‌تر به هدف خود خواهید رسید.


قدم اول: تصویر کلان را ببینید
یادگیری همیشه گیج‌کننده است چرا که وقتی شروع به یادگیری چیزی می‌کنید، به اندازه کافی در مورد آن نمی‌دانید تا تصمیم بگیرید چه چیزهایی را باید یاد بگیرید. مشاور امنیت ملی سابق آمریکا رونالد رامسفلد درباره‌ی "ناشناخته‌های نادانسته" صحبت کرده بود یا آن چیزهایی که نمی‌دانید که نمی‌دانید (بلد نیستید).
اکثر برنامه‌نویس‌ها کتابی را باز می‌کنند و شروع می‌کنند به خواندن بدون اینکه بدانند چه چیزهایی را نمی‌دانند. انها این ناشناخته‌های نادانسته را برای کشف‌های بعدی می‌گذارند. مشکل این رویکرد این است که چیزهای غلط در ذهن شما می‌نشینند. بسیار مهم است که قبل از شیرجه زدن عمیق داخل مطالب یک موضوع یک درک کلی اولیه از ان داشته باشیم. بعد از آن می‌توانید متوجه شوید نیاز دارید چه چیزهایی یاد بگیرید و در مورد بهترین راه یادگیری آن مطالب تصمیم بگیرید.
کاری که می‌خواهید در این مرحله انجام دهید این است که تصویر بزرگ وکاملی از آنچه می‌خواهید بیاموزید به دست آورید. تصویر پنجاه هزار فوتی این مبحث چطور خواهد بود؟ آیا اینقدر می‌توانید یاد بگیرید که متوجه شوید چه چیزهایی را نمی‌دانید و وسعت این مبحث چقدر است؟
فکر کنید می‌خواهید عکاسی دیجیتال یاد بگیرید. شما ممکن است از اینجا شروع کنید که در اینترنت تمام مطالب مرتبط با این حیطه را بیابید و پست های وبلاگ‌ها و مقالات مرتبط را سرسری مرور کنید. شما احتمالا در طی چند ساعت متوجه خواهید شد که وسعت این مبحث چقدر است و مباحث زیرمجموعه آن چه مطالبی هستند.
برای کامل کردن این قدم، یک جستجوی اولیه درباره مطلبی که می‌خواهید یاد بگیرید انجام دهید. احتمالا تنها با جستجو در اینترنت می‌توانید این سرچ را کامل انجام دهید. اگر کتابی در این زمینه در دسترس داشتید، قسمت مقدمه آن را مرور کنید. زمان زیادی را سر این قسمت نگذارید، به خاطر داشته باشید هدف ما یادگیری مبحث نیست بلکه دریافت این موضوع است که در نهایت این موضوع چقدر گسترده است و پیدا کردن یک دید کلی از موضوع کافی است.

قدم دوم: محدوده تعیین کنید
حالا که شما در مورد اینکه موضوع چیست ایده‌ی اولیه‌ای دارید و از بزرگی آن اطلاع دارید، زمان آن رسیده است که توجه خود را بر آنچه که می‌خواهید بیاموزید متمرکز نمایید. در هر پروژه‌ای مهم است که محدوده تمرکز خود در پروژه را تعیین کنید تا برای یادگیری آن به خوبی آمادگی پیدا کنید. آموزش هم همینطور است.
اگر با همان مثال عکاسی دیجیتال ادامه دهیم، در این مرحله ما باید بدانید این مبحث جقدر گسترده است و چگونه می‌توان ان را به زیرمجموعه‌های کوچکتر تبدیل کرد. شما در زمان کوتاه نمی‌توانید همه چیز در مورد عکاسی دیجیتال را بیاموزید بنابراین باید تصمیم بگیرید روی کدام مباحث باید تمرکز کنید و در چه محدوده‌ای یاد بگیرید. مثلا ممکن است شما بخواهید عکاسی پرتره را یاد بگیرید. این محدوده کار شما خواهد بود.
یکی از اشتباهات یادگیری بسیار معمول این است که در مبحثی بسیار گسترده غرق می‌شویم. اینکه بخواهیم "فیزیک" یاد بگیریم عملی نیست. این مبحث بسیار گسترده و پراکنده است. شما در مدت کوتاه نمی‌توانید همه چیز در مورد فیزیک را یاد بگیرید، حتی در تمام طول عمرتان هم نمی‌توانید همه چیز را در مورد فیزیک یاد بگیرید. شما باید محدوده‌ای برای آنچه می‌خواهید بیاموزید تعیین کنید. شما باید از اطلاعاتی که در مرحله قبل به دست آورده‌اید استفاده کنید تا محدوده مورد نظر خود را کوچک‌تر کنید در حدی که قابل سامان دادن باشد.
بگذارید نگاهی بیندازیم به جدول شماره 29.1 تا چند مثال از شکستن مباحث بزرگتر به محدوده‌های کوچکتر ببینیم.
موضوع اولیه
موضوع محدودشده
یاد گرفتن زبان C
یادگرفتن عکاسی
یاد گرفتن لینوکس
یاد گرفتن اصول ابتدایی زبان سی که برای درست کردن اپلیکیشن کنسول ساده مورد نیاز است
یاد گرفتن عکاسی دیجیتال برای گرفتن عکسهای پرتره
یادگرفتن نصب و آماده کردن لینوکس اوبونتو و استفاده از فیچرهای اولیه آن


دقت کنید که هر کدام از این مثالها یک موضوع گسترده مانند زبان برنامه‌نویسی سی را انتخاب می‌کند و آن را به یک محدوده تمرکز کوچک منحصر می‌کند. ما یک موضوع نامحدود و بی‌کران را تبدیل به یک محدوده با تمرکز مشخص تبدیل می‌کنیم. همچنین توجه کنید که در این قدم ما یک دلیل برای یادگیری محدوده مشخص شده تعریف می‌کنیم. مثلا شما می‌خواهید عکاسی بیاموزید، مشخصا عکاسی دیجیتال و با هدف انداختن عکس‌های پرتره. با مشخص کردن دلیل یادگیری محدوده یادگیری شما مشخص می‌شود چرا که معمولا آدمها مطالب را به دلیل خاصی یاد می‌گیرند.
در این قدم با استفاده از اطلاعاتی که در گام اول جمع‌آوری کرده‌اید یک محدوده مناسب برای یادگیری انتخاب کنید.  از دلیل خود استفاده کنید تا تشخیص دهید محدوده کار چه باید باشد.
ممکن است وسوسه شوید محدوده خود را بزرگتر و غیرمتمرکزتر انتخاب کنید چرا که می‌خواهید درباره‌موضوعات فرعی مرتبط نیز مطالبی یاد بگیرید اما باید در برابر این وسوسه بایستید و تا جایی که امکان دارد متمرکز باشید. شما تنها یک چیز را در هر زمان می‌توانید یاد بگیرید. همیشه می‌توانید کمی بعدتر برگردید و درباره‌ی مطالب جانبی موضوع اصلی بیشتر یاد بگیرید اما برای شروع تنها یک موضوع محدود را انتخاب کنید و همان یک موضوع را بیاموزید.
نکته آخر در مورد این قدم: از زمانیک ه در اختیار دارید برای تشخیص محدوده تعیین‌شده استفاده کنید. اگر فقط یک هفته وقت دارید باید در مورد آنچه در این یک هفته می‌توانید بیاموزید واقع‌نگر باشید. اگر چند ماه وقت دارید، ممکن است بتوانید موضوع بزرگتری را بیاموزید. محدوده مناسبی را مشخص کنید که برای تمامی دلایل یادگیری شما کاربردی باشد و همزمان در زمان موردنظر شما نیز بگنجد.

قدم سوم: تعریف موفقیت
قبل از شروع هر ماجرا، مهم است که موفقیت را تعریف کنید. بدون اینکه بدانید موفقیت چیست هم هدفگذاری مشکل می‌گردد و هم وقتی به هدف تعیین‌شده می‌رسید، متوجه نخواهید شد. قبل از اینکه برای یادگیری چیزی تلاش کنید، باید در ذهن خود تصویر مشخصی از این داشته باشید که موفقیت چه چیزی است. زمانی که بدانید هدف شما چیست، به راحتی می‌توانید عقب‌گرد کنید و قدم‌هایی که برای رسیدن به موفقیت لازم است را بردارید.
اگر باز هم به مثال عکاسی دیجیتال برگردیم، ممکن است تصمیم بگیرید که یک معیار خوب برای موفقیت شما می‌تواند این باشد که کارکرد تمامی دکمه‌های دوربین دیجیتال خود را فرابگیرید، بتوانید بگویید هر قسمت چه کارکردی دارد و در چه مواقعی از آنها استفاده می‌کنیم.
هدف این قدم این است که بیانیه مشخص و مختصری تهیه کنید که موفقیت در مسیر یادگیری شما را تعریف کند. بسته به اینکه چه چیزی می‌خواهید یاد بگیرید، این بیانیه می‌تواند بسیار متفاوت باشد اما باید مطمئن شوید که معیارهای مشخصی از موفقیت تعیین کرده‌اید که با آنها می‌توانید دریابید آیا به هدف تعیین‌شده رسیده‌اید یا خیر.
اهداف موفقیت خوب خاص و مشخص هستند نه مبهم. بیانیه مبهمی برای اینکه به چه می‌خواهید برسید ننویسید. به جای آن لیستی از نتایج خاص و چیزهایی که بعد از رسیدن به اهدافتان باید بتوانید انجام دهید تهیه کنید.
جدول 29.2 چند مثال به شما نشان می‌دهد.
معیارهای موفقیت بد
معیارهای موفقیت خوب
من می‌توانم با دوربین‌های دیجیتال به خوبی عکاسی کنم.

من می‌توانم مبانی برنامه‌نویسی سی را یاد بگیرم.

من می‌دانم چطور با استفاده از اچ‌تی‌ام‌ال صفحات وب بسازم
من همه‌ی کارکردهای دوربین دیجیتالم را بلدم و می‌توانم کارکرد تمامی آنها را توضیح دهم. همینطور می‌دانم کجا و چرا باید از کدام استفاده کنم.

من می‌توانم با استفاده از زبان سی یک اپایکیشن ساده بسازم که در آن از تمامی فیچرهای اصلی این زبان استفاده کرده باشم.

من می‌توانم صفحات وب خودم را روی اینترنت با استفاده از اچ‌تی‌ام‌ال پنج بسازم که رزومه من و بعضی دیگر از کارهایم را نمایش دهد.


معیارهای موفقیت شما در درجه اول با این تعیین می‌شود که چه چیزی از یادگیری خود می‌خواهید به دست آورید. مطمئن شوید معیاری برای اندازه‌گیری در انتهای مسیر وجود دارد تا بدانید آیا به هدف خود رسیده‌اید یا خیر. یک معیار موفقیت خوب با تعیین هدفی برای تمرکز، شما را در مسیر اصلی نگه می‌دارد.

قدم چهارم: یافتن منابع
زمانی را در مدرسه به خاطر می‌آورید که باید گزارشی بر روی پروژه خاصی می‌نوشتید؟ چه اتفاقی می‌افتاد اگر تمام گزارشتان را می‌نوشتید و فقط یک مرجع برای آن ذکر می‌کردید- یک کتاب فقط- که تمام اطلاعاتتان را از آن به دست آورده بودید؟ احتمالا یک نمره مردودی بزرگ می‌گرفتید. پس چرا بسیاری از ما دقیقا همین کار را انجام می‌دهیم وقتی می‌خواهیم چیزی یاد بگیریم؟ ما فقط یک کتاب در مورد آن موضوع می‌خوانیم یا فقط از یک منبع برای تمام تحقیقاتمان استفاده می‌کنیم.
برای موضوع عکاسی دیجیتال، ممکن است شما با خواندن دفترچه راهنمای دوربین خودتان شروع کنید اما نباید در همین حد متوقف شوید. شما می‌توانید وبسایت‌های زیادی را بیابید که مختص عکاسی دیجیتال هستند یا حتی مخصوص برند دوربین خاصی هستند. همینطور می‌توانید در آمازون به دنبال کتاب‌هایی بگردید که مختص عکاسی دیجیتال باشند یا افرادی را بیابید که به شما توصیه‌های خوبی بدهند.
به جای خواندن یک کتاب درباره‌ی یک موضوع سعی کنید منابع بسیاری را برای یادگیری پیدا کنید. منابع می‌توانند علاوه بر کتاب به شکل‌های متفاوتی وجود داشته باشند. در واقع با وجود اینترنت جهانی و تمام محتواهای قابل دسترس در آن درباره‌ی هر مطلبی که بخواهید بیاموزید منابع متعددی در اختیار شما خواهند بود.
در این قدم باید تا می‌توانید منابع آموزشی در مورد موضوع انتخابی‌تان بیابید. در مورد کیفیت منابع در این قدم نگران نباشید. این شبیه انجام یک توفان فکری است. بعدا منابع خود را فیلتر خواهید کرد و بهترین انها را انتخاب خواهید کرد اما برای شروع هر چقدر می‌توانید منابع مختلفی جمع‌آوری کنید.
یکی از بهترین راه‌ها این است که بپرید پشت کامپیوترتان و شروع کنید موضوع موردنظرتان را سرچ کردن. من معمولا با سرچ کردن در آمازون شروع می‌کنم که ببینم چند کتاب می‌توانم پیدا کنم و بعد در گوگل سرچ می‌کنم تا ببینم آیا می‌توانم ویدئو، وبلاگ، پادکست یا محتوای دیگری که به دردبخور باشد بیابم. شما حتی می‌توانید از شیوه‌های قدیمی استفاده کنید و در کتابخانه به دنبال مطب بگردید. نکته مهم این است که منابع متنوعی بیابید. شما نباید با نظریه تک بعدی از یک منبع خود را محدود نمایید و باید هر چقدر مقدور است به منابع بیشتری دسترسی پیدا کنید.
ایده‌هایی برای منابع
کتابها
وبلاگها
ویدئوهای آنلاین
متخصصین و کسانی که در مورد موضوع مدنظر شما دانش خوبی  دارند
پادکستها
منابع کد
پروژه‌های نمونه
داکیومنت‌های آنلاین

قدم پنجم: یک برنامه یادگیری طراحی کنید
تا به حال توجه مرده‌اید که اکثر کتابها فصل‌بندی شده‌اند و آن فصلها معمولا یک سیر تسلسل محتوایی را دنبال می‌کنند؟ کتابهای تکنولوژی خوب یک فونداسیون و بسترسازی به وجود می‌آورند که در هر فصل مطالب را بر روی آن بستر اولیه پیش می‌برند. 
حالا که شما به تعدادی از منابع دسترسی دارید، می‌توانید از آن منابع استفاده کنید تا متوجه شوید چه چیزهایی و به چه ترتیبی باید بیاموزید. مثلا تا کنون باید دریافته باشید که چه عناوین جانبی و فرعی در عکاسی دیجیتال باید یاد بگیرید. باید آنچه در این مبحث دارید را مرور کنید و راهی بیابید که عنوان اصلی را به قطعات کوچکتر و عناوین فرعی تقسیم کنید.
برای بیشتر موضوعات، یک رویه عادی برای یادگیری وجود دارد. شما از الف شروع می‌کنید، به ب می‌روید و در نهایت به ی می‌رسید. با کمی تلاش احتمالات و اطلاعات دیگر را هم به دست می‌آورید. شما باید راه درست را که شما رادر کوتاه‌ترین زمان ممکن و با یادگیری بیشترین موضوعات اصلی از الف تا ی می‌برد، بیابید.


در این گام، شما باید مسیر یادگیری خودتان را ابداع کنید. به آن به چشم فهرست کتابی نگاه کنید که درباره آن موضوع می‌خواهید بنویسید. در واقع مسیر یادگیری شما بسیار شبیه فهرست موضوعی یک کتاب در آن زمینه خواهد بود. شما باید در انتها یک سری از ماژول‌های مختلف جداگانه داشته باشید که شما را به هدف نهایی می‌رسانند.
یک راه خوب برای تودیم برنامه یادگیری این است که ببینید دیگران آن موضوع را چطور آموزش می‌دهند. وقتی که من در این مرحله هستم، اغلب به فهرست کتابهای مختلفی که در گام شماره چهار به عنوان منبع انتخاب کرده‌ام نگاه می‌کنم. اگر پنج نویسنده متفاوت موضوع را به ماژولهای مشابهی با ترتیب مشابهی تقسیم کرده باشند، احتمالا من هم باید برنمه یادگیری خود را بر اساس همان رویکرد طراحی و اجرا کنم.
البته این به معنی ان نیست که شما باید فقظ فهرست کتالهای منابع خود را بردارید و اسمش را برنامه یادگیری بگذارید. بسیاری از کتابها بیشتر از انچه که شما نیاز دارید تا به اهداف خود برسید بررسی کرده‌اند و بسیاری از آنها بسیار بی‌نظم نوشته شده‌اند. با نگاه کردن به تمام منابعی که جمع‌آوری کرده‌اید می‌توانید یک تصویر کلی از انچه باید بیاموزید و ترتیب مطالب به دست بیاورید.

قدم ششم: فیلتر کردن (انتخاب) منابع
حالا که می‌دانید چه مطالبی را با چه ترتیبی فرا خواهید گرفت، زمان آن رسیده است که تصمیم بگیرید باید از کدام منابع برای به پایان رساندن کارتان استفاده کنید. در گام چهارم تمام نابعی که می‌توانستید پیدا کنید را جمع‌آوری کردید. در گام پنج از آن منابع استفاده کردید تا برنامه یادگیری خودتان را طراحی کنید. اما حالا زمان آن رسیده است که آن منابع کلی را به تعداد کمی از منابع ارزشمند که به شما برای رسیدن به هدفتان کمک خواهد کرد کاهش دهید.
در این مرحله احتمالا تعداد زیادی کتاب، وبلاگ و منابع دیگری درباره عکاسی دیجیتال خواهید داشت اما مشکل این است که شما نمی‌توانید از همه آنها استفاده کنید. بسیاری از انها زائد هستند  و همه آنها در برنامه یادگیری شما نمی‌گنجند.
خواندن ده کتاب و پنجاه وبلاگ در مورد یک موضوع عملی نیست و حتی اگر انجامش دهید بسیاری از اطلاعات موجود تکراری خواهند بود. بسیار مهم است که منبع خود را بر تعداد کمتری از بهترین‌ها که به شما کمک می‌کنند به هدف خود برسید، متمرکز کنید.
اینطور فکر کنید که در گام ششم شما یک مربی بسکتبال هستید که باید برای هر تیم بهترین نفرات را انتخاب کنید. مشخص است که شما دوست دارید اجازه دهید همه بازکنان در تیم حضور داشته باشند اما این ممکن نیست. شما باید تعداد منابع را به تعدادی کاهش دهید که بتوانید آنها را مدیریت کنید.
در این مرحله تمام منابعی که در مرحله چهارم جمع‌آوری کرده بودید را مرورکنید تا متوجه شوید کدام یک مطالبی را ارئه می‌کنند که شما نیاز دارید تا تمام محتوای برنامه یادگیری خود را پوشش دهید. همچنین مرورهایی که بر منابع شده است را بخوانید تا متوجه شوید کدام منبع باکیفیت‌ترین هستند. من معمولا به بازخوردهای سایت آمازون را برای کتابهایی که می‌خواهم بخرم می‌خوانم و لیستم را به یک یا دو کتاب مناسب هدف و بودجه‌ام محدود می‌کنم. 
زمانی که این گام را به انتها رساندید، اماده هستید برای یادگیری اولین ماژول برنامه یادگیری خود اقدام کنید. شما گام های هفت تا ده را برای هر ماژول برنامه یادگیری خود تا زمانی که به مقصد برسید تکرار خواهید کرد.



تمرین:
یک موضوع که در عالم واقع مایل به یادگیری آن هستید را انتخاب کنید و شش گامی که در این فصل توضیح داده شده است را بر روی ان پیاده کنید. شاید بخواهید با یک موضوع ساده شروع کنید تا وقتی که با کل فرآیند آشنایی کامل پیدا کنید اما به هر حال حتما انتخاب کنید و انجام دهید. با فقط خواندن این مراحل چیز چندانی یاد نخواهید گرفت.






</p>
</div>
