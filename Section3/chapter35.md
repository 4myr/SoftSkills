<div dir='rtl'>
  <h1>
  35 خلاهای دانش خود را بیابید
  </h1>
  <p>
    هیچ مشکلی وجود ندارد اگر بخواهید بر روی نقاط قوت خود تمرکز کنید اما گاهی اوقات ضعف های شما اگر شناسایی نشوند می توانند عامل محدود کننده ای در زندگی و کار شما باشند. همه ما نقاط ضعفی داریم. همه ما نقاط کوری در دانش خود داریم که باعث می شوند کارها را به آن شکل موثری که قابل انجام هستند انجام ندهیم. هر چقدر این خلاهای دانش را بیشتر پیدا و برطرف کنیم در طولانی مدت بهتر عمل خواهیم کرد.
این بخش در مورد یافتن خلاهایی در دانش ماست که باعث می شوند به تمام پتانسیل خود دسترسی پیدا نکنیم. مرور خواهیم کرد چرا این کمبودها وجود دارند، چطور آنها را بیابیم و چگونه انها را پر کنیم تا عامل عقب ماندن ما نباشند.

چرا خلاها به وجود می آیند؟
برای مدت طولانی متوجه نمی شدم چطور lambda expressions در سی پلاس کار می کند. lambda expressions ها در واقع کارکردهای ناشناسی هستند که می توانند یک دیلیگیت در سی پلاس ایجاد کنند.  شما می توانید لامبادا اکسپرشن را به عنوان یک راه میانبر برای نامگذاری یک دستورالعمل که نامی ندارد استفاده کنید.
من مرتب lambda expressions in C# code در کدهایی که کار می کردم می دیدم و می توانستم متوجه شوم چه خبر است اما واقعا  آن را نمی فهمیدم. می دانستم که اگر وقت بیشتری بگذارم تا بفهمم lambda expressions چیست و چطور کار می کند در کارم بهتر عمل می کنم ولی هیچ وقت زمان نداشتم.
در عمل به من نشان داده شد که در دانش خود خلاهای بزرگی داشتم. بی توجهی به اینکه وقتی برای یادگیری این بگذارم که چطور  lambda expressions  کار می کند منجر به هدر دادن ساعتها از وقت من شد. تصمیم گرفتم وقتی اختصاص بدهم و lambda expressions را بفهمم. در عمل تنها چند ساعت از وقت من را گرفت تا کمی بخوانم و تمرین کنم تا مفهوم آن در ذهن من جایگیر شود.
یک مشاهده گر که کار کردن مرا تماشا می کرد می توانست به سرعت نقطه ضعف مرا شناسایی کند و بفهمد این نقطه ضعف چه هزینه ای در کار من برای من ایجاد می کند ولی گرچه این موضوع اکنون آشکار است، در آن زمان برای من روشن نبود.
این مشکل ما با خلاهای دانشی مان است. ما میل داریم از روی آنها بگذریم و اینقدر مشغول هستیم که نمی توانیم بایستیم و زمانی برای پر کردن نقصها اختصاص دهیم. در نهایت ما به اینجا خواهیم رسید که نمی دانیم دقیقا چه می کنیم  یا اینکه کارها را به شیوه ای بدون بهره وری انجام می دهیم تا از مواجه شدن با نقطه ضعف هایمان جلوگیری کرده باشیم. 
حتی وقتی این نقطه ضعف ها را می بینیم و دردی که به وجود می آورند را احساس می کنیم باز هم میل داریم کاری در مورد آنها نکنیم. مانند این است که وقتی دندان درد دارید پیش دندان پزشک نروید چون نمی خواهید با او روبرو شوید.

خلاهایتان را بیابید
اکثر خلاهای دانشی ما آشکار نیستند. در واقع می خواهم بگویم شما از بسیاری از انها به خوبی آگاهی ندارید یا حتی اصلا آگاهی ندارید. اغلب بسیار مشکل است بدانید چه چیزی را نمی دانید و به راحتی از این مساله چشم پوشی می شود.
یکی از بهترین راه ها برای شناسایی خلاهای دانشی که می تواند شما را عقب نگه دارد این است که ببینید بیشترین وقت شما صرف چه چیزی می شود و چه کارهای تکراری را انجام می دهید. معمولا متوجه می شوید وظایفی که مقدار قابل توجهی از وقت شما را می گیرد ناشی از کمبود دانش شما در آن حیطه است. ممکن است شما در چیزی مهارت نداشته باشید چون آن را به خوبی نفهمیده اید. این دقیقا چیزی است که برای من در مورد lambda expressions اتفاق افتاد. من زمان زیادی را صرف دیباگ کردن یا کدهایی که باگ داشتند می کردم به جای اینکه چند ساعتی بنشینم و مطلب را متوجه شوم.
همین مطلب در مورد کارهای تکراری هم صدق می کند. هر کاری که به دفعات انجام می دهید می ارزد که آن را مرور کنید تا ببینید آیا چیزی هست که شما آن را نمی دانید و اگر می دانستید بهره وری شما را افزایش می داد. میانبرهای صفحه کلید را در نظر بگیرید. ممکن است شما یک اپلیکیشن را به کرات استفاده کنید اما انقدر که باید بهره وری ندارید چرا که باید با موس روی آن بزنید و کلیک کنید. ممکن است شما از میانبرهای صفحه کلید آگاه نباشید. تنها کمی زمان گذاشتن برای یادگیری میانبرهای صفحه کلید برای اپلیکیشنی که شما ساعتها از ان استفاده می کنید می تواند ساعتها در هفته در وقت شما صرفه جویی کند.
یک تکنیک دیگر برای شناسایی خلاهای دانشی شما این است که همیشه هوشیار باشید چه چیزی را متوجه نمی شوید یا چه چیزی کاملا برای شما مفهوم نیست. می توانید لیستی از مطالبی که باید بعدا تحقیق کنید یا برای شما مفهوم نیست را تهیه کنید و ببینید هر چند وقت یک مساله مشابه تکرار می شود. شگفت زده خواهید شد اگر ببینید چقدر این لیست سریع زیاد می شود. با خودتان صادق باشید: اگر به چیزی برخوردید که متوجه نمی شوید لازم نیست همان لحظه آن را یاد بگیرید، به لیست تان اضافه کنید  تا حداقل از کمبودهای دانش خود مطلع باشید.
اگر در حال آماده شدن برای یک مصاحبه هستید و باید خلاهای دانشی خود را که نیاز دارید بخوانید شناسایی کنید، این تکنیک به خوبی کار می کند. تلاش کنید تا می توانید سوالات مصاحبه شغلی که ممکن است از شما بپرسند بیابید. اگر به دنبال شغلی در جاوا هستید احتمالا لیستی از سوالات مصاحبه در جاوا می یابید. تمام سوالات را بخوانید و هر مفهومی را که متوجه نمی شوید یا هر سوالی که نمی توانید پاسخ دهید را در لیست قرار دهید. وقتی کارتان تمام شد شما لیستی از تمام مطالبی که باید مطالعه کنید در دست خواهید داشت. گرچه این مطلب ساده و واضح به نظر می رسد ولی بسیاری از برنامه نویس هایی که برای مصاحبه آماده می شوند هیچ ایده ای ندارند که باید چه چیزی را مطالعه کنند یا چه چیزی را یاد بگیرند. کامل کردن جدول زیر می تواند به شما کمک کند این کار را انجام دهید.
جدول 35.1  به دنبال خلاهای دانشی خود بگردید
حیطه هایی که باید به دنبال کمبود دانش بگردید
نقاط ضعف شما چه چیزهایی هستند؟
روی چه چیزی بیشترین زمان خود را صرف می کنید؟
کارهای تکراری که قابل بهبود نیستند
مطالبی که آنها را به طور کامل متوجه نشده اید
سوالات مصاحبه که جواب انها را نمی دانید





پر کردن خلاها
اگر خلاهای دانشی را که یافته اید برطرف نکنید یافتن آنها به هیچ کارتان نمی آید. خوشبختانه مانند رفتن به دندان پزشکی، برطرف کردن خلاها وقتی آنها را شناسایی کرده باشید آنقدر هم که به نظر می رسد وحشتناک نیستند.
در واقع کلید برطرف کردن خلاها شناسایی آنها است. زمانی که بدانید خلاهای دانشی شما چه هستند و چطور جلوی پیشرفت شما را می گیرند معمولا به راحتی متوجه می شوید چطور انها را برطرف کنید. زمانی که من متوجه شدم یاد نگرفتن lambda expressions چقدر باعث عقب ماندن من در کارهایم می شود تمام کاری که انجام دادم صرف چند ساعت وقت و نشستن و یاد گرفتن آن بود. 
تنها مطمئن شوید که دقیقا می دانید چه چیزی را باید یاد بگیرید و مطمئن شوید تمرکزتان را روی حیطه کوچکی بگذارید. اگر نقطه ضعف شما این است که در دانش فیزیک خوب نیستید پر کردن این نقص برای شما راحت نخواهد بود. اما اگر مشکل شما این است که نمی دانید فنرها چطور کار می کنند و مشکل شما از کجا ناشی می شود می توانید مدتی وقت صرف کنید و کتاب قوانین هوک را بخوانید و مشکل حل خواهد شد. (http://simpleprogrammer.com/ss-hookes-law)
 اغلب می توانید خلا دانش خود را بسیار سریع و با پرسیدن سوال برطرف کنید. ممکن است کمی خجالت بکشید که چیزی را نمی دانید اما اگر بتوانید بر کمرویی غلبه کنید و وقتی چیزی را متوجه نمی شوید سوال بپرسید متوجه خواهید شد که بسیاری از خلاهای دانشی شما با کمترین تلاشی برطرف خواهند شد.




زمانی که مکالمه یا بحثی دارید و متوجه مطلبی نمی شوید به راحتی از آن عبور نکنید، توضیح بیشتری بخواهید.	
تمرین:
طی چند روز آینده یک برگه کاغذ در کنار خود داشته باشید و به هر چیزی برخوردید که متوجه نمی شدید آن را یادداشت کنید
آگاهانه سعی کنید حین مکالمات اگر چیزی را متوجه نشدید سوال بپرسید، حتی اگر خجالت آور باشند.
در طول روز چند مطلبی که شما را آزار می دهند شناسایی کنید و به دنبال راههایی باشید تا با پر کردن خلا دانشی خود آنها را برطرف کنید




  </p>
  </div>
