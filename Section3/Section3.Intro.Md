<div dir="rtl">
  <h1>یادگیری</h1>
  <i>یاد گرفتن واقعی آن چیزهایی‌ست که بعد از فراموش کردن آنچه در مدرسه به شما آموخته‌اند، در ذهن شما باقی می‌ماند. آلبرت انیشتین</i>
  <p>دنیای برنامه‌نویسی همیشه در حال تغییر و  تحول است. به نظر می‌رسد که هر روز یک تکنولوژی تازه ظهور می‌کند و آنچه که دیروز آموخته‌اید، امروز نامرتبط (یا ناکافی)ست.</p>
  <p>در این دنیای تغییرات سریع، توانایی یاد گرفتن بسیار مهم است. برنامه‌نویسانی که ایستایی را انتخاب کنند و مهارت‌هایشان را گسترش ندهند پشت سر گذاشته خواهند شد، فرصت‌های آتی را از دست خواهند داد و به دنیای کار کردن با سیستم‌های قدیمی سقوط خواهند کرد. اگر می‌خواهید از چنین سرنوشتی فرار کنید، نیاز دارید یاد بگیرید که چگونه یاد بگیرید.</p>
  <p>در این بخش، هدف من این است که به شما یاد بدهم چگونه به خودتان یاد بدهید (یا "آموزش دهید" هم می‌توان گذاشت). من شما را در طی مسیر یک فرآیند ده مرحله‌ای که به وجود آورده‌ام تا یاد بگیرید تکنولوژی‌های جدید را چطور با سرعت تمام یاد بگیرید، همراهی خواهم کرد. در واقع این همان فرآیندی‌ست که من برای ایجاد سی دوره‌ی آموزشی برای برنامه‌نویسان در عرض کمتر از یک سال استفاده کرده‌ام. در این بخش من به شما راهکارهای خوبی برای انتخاب منتور، منتورینگ دیگران و همچنین فعال‌سازی پتانسیل درونی‌تان برای جذب اطلاعات به شکل معجزه‌آسا خواهم داد.</p>
  <i>با تشکر از خانم نازلی ابراهیمی برای ترجمه این بخش از کتاب</i>
</div>
