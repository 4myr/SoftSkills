<div dir='rtl'>
<h1>
درس دادن: می‌خواهید چیزی بیاموزید؟
باید آن را تدریس کنید
  </h1>
  <p>ما در مورد این موضوع در فصل‌های برنامه ده قدمی صحبت کردیم اما من فکر می‌کنم این موضوع آنقدر مهم است که  بهتر است وارد جزییات بیشتری از آن بشویم. یکی از بهترین راهها و شاید تنها راه یادگیری عمیق تدریس آن موضوع است.
این حقیقت ساده معمولا نادیده گرفته می‌شود چرا که بسیاری از مردم احساس می‌کنند لیاقت درس دادن به فرد دیگری را ندارند. این بخش درباره این است که بر ترس خود فائق شوید، متوجه شوید چقدر درس دادن ارزشمند است  و راهکارهایی را کشف کنید که با شروع تدریس منفعت یادگیری خود را نیز تامین کنید.

من معلم نیستم
وقتی به برنامه‌نویس‌ها می‌گویم باید درس بدهید، یکی از بیشترین بهانه‌هایی که می‌شنوم این است که می‌گویند من معلم نیستم و نمی‌دانم چطور باید به دیگران آموزش دهم. درست است که بسیاری از ما در مورد شیوه‌های تدریس آموزش ندیده‌ایم اما همه افراد توانمندی تدریس دارند. در بسیاری از مواقع چالش اصلی ندانستن شیوه‌های تدریس نیست بلکه نداشتن اعتماد به نفس است. اگر از شما بپرسم به من نشان دهید که چیزی که بلدید را چطور انجام دهم بدون مشکلی این کار را انجام خواهید داد. اما اگر از شما در مورد چیزی بپرسم که خودتان هم از دانش‌تان در آن زمینه مطمئن نیستید اوضاع کمی ترسناک می‌شود. 
مشکل اینکه تنها زمانی تدریس کنید که در رشته‌ای متخصص شده‌اید این است که بخشی از فرآیند متخصص شدن همین درس دادن است. بسیار سخت است در حیطه‌ای تخصص پیدا کنید که آن را تدریس نکرده‌اید. در واقع شما را به این چالش دعوت می‌کنم که یکی از مهارت‌هایی که در آن به تخصص رسیده‌اید را نام ببرید که در آن هرگز به دیگری چیزی یاد نداده باشید. ممکن است چندتایی را بیابید اما مطمئن هستم بیشتر مهارت‌هایی که در آنها متخصص هستید را حداقل به چند نفر آموخته‌اید. نکته این است که اکثر ما بدون اینکه متوجه باشیم به دیگران چیزهایی را یاد می‌دهیم.
تدریس خیلی جدی به نظر می‌رسد اما در واقع تنها به اشتراک گذاشتن آنچه که می‌دانیم با دیگران است. شما تمام مدت آن را انجام می‌دهید بدون اینکه متوجه این موضوع باشید. چند بار تا حال پیش آمده است که مفهومی را برای یک همکار توضیح دهید یا به اون نشان داده‌اید چطور از یک فریم‌ورک یا کتابخانه استفاده کند؟ ممکن است در کلاس رسمی با تخته سیاه و خط‌کش نایستاده باشید اما در هر صورت تدریس کرده‌اید.
نیازی ندارید مدرک دانشگاهی یا تخصصی داشته باشید تا بتوانید معلم شوید و مسلما نیازی هم ندارید که حتما متخصص باشید. تنها نیاز دارید یک قدم جلوتر از شاگرد خود باشید تا بتوانید به او درس بدهید. گرچه ممکن است فکر کنید که شایستگی لازم را ندارید، واقعیت این است که همه ما معلم هستیم.

چه اتفاقی می‌افتد وقتی تدریس می‌کنید؟
در اوائل یادگیری ما معمولا در مورد میزان یادگیری خودمان غلو می‌کنیم. تا پیش از آنکه مبحثی را تدریس کنید، به راحتی گول می‌خورید و فکر می‌کنید که مباحث را به خوبی فهمیده‌اید.
تا به حال پیش آمده است که کسی سوال بسیار آسانی را از شما بپرسد و قادر به پاسخ دادن نباشید؟ با گفتن جمله‌ی "خب بگذارید ببینم" شروع می‌کنید، بعد کمی مکث می‌کنید. برای من در اکثر مواقع اتفاق می‌افتد. این پدیده اکثرا وقتی اتفاق می‌افتد که ما فکر می‌کنیم مبحثی را فهمیده‌ایم اما در واقع فقط یک دانش سطحی در مورد آن داریم.
به همین خاطر است که تدریس اینقدر ارزشمند است. تدریس شما را مجبور می‌کند با تمام مواردی که در انها دانش عمیقی به دست نیاورده‌اید و نمی‌توانید آنها را برای دیگران کامل توضیح دهید مواجه شوید. مغز ما انسانها در شناسایی پترن‌ها خوب عمل می‌کند. ما اغلی می‌توانیم پترن ها را شناسایی کنیم و بسیاری از مسائل را که در پترن ها جا می‌گیرند حل کنیم بدون اینکه واقعا متوجه بشویم چرا و در حال انجام چه کاری هستیم.
ممکن است متوجه این نوع فهم سطحی نشویم چرا که برای اینکه به کارهایمان برسیم کافی است اما زمانی که سعی می‌کنیم برای کسی توضیح دهیم چیزی چطور کار می‌کند یا چرا کاری را انجام می‌دهیم حفره درک ما آشکار می‌شود.
اما این چیز بدی هم نیست. ما باید بدانیم ضعف‌هایمان چیستند تا بتوانیم از عهده آنها برآییم. با تلاش برای آموزش دادن به دیگری شما خودتان را واردار می‌سازید با سوالات مشکلی در مورد آن مبحث روبرو شوید و مبحث را مرور کرده به فهم عمیق‌تری نائل شوید. یادگیری موقتی است اما درک مطلب همیشگی است. من می‌توانم تمام جدول ضرب را حفظ کنم اما اگر بدانم چطورکار می‌کند هر زمان حافظه‌ام یاری نکند می‌توانم ان را از نو بنویسم.
همچنین زمانی که تدریس می‌کنید، داده‌ها را در ذهن خود مرتب می‌کنید. در ابتدا که مبحثی را یاد می‌گیرید در تکه های پراکنده آن را می‌اموزید. گرچه ممکن است مطالبی که یاد می‌گیرید بسیار مرتب آماده شده باشند اما زمانی که مفاهیم وارد مغز شما می‌شوند بسیار نامنظم هستند. مفهومی را فرا می‌گیرید که منجر به یادگیری مفهوم بعدی می‌شود و کمک می‌کند مفهوم قبلی را که کامل متوجه نشده بودید، بهتر بیاموزید.
انبار کردن داده‌ها به این شکل در مغز شما پیچیده و ناکافی است. به همین دلیل است که وقتی فردی در موردی که می‌دانید ان را فراگرفته‌اید سوالی از شما می‌پرسد پاسخی برای ان پیدا نمی‌کنید. شما می‌دانید که پاسخ را می‌دانید اما نمی‌توانید آن را توضیح دهید.
زمانی که تلاش می‌کنید به کسی یاد بدهید باعث می‌شود داده ها در مغز شما بازیابی بشوند. همین که فکر می‌کنید که مباحث را چطور به بهترین شکل برای کس دیگری توضیح دهید و بر روی کاغذ یا اسلاید بیاورید، باعث می‌شود قطعات جدا مانده از هم اطلاعات را در مغز خود درکنار هم بگذارید و به شکل معناداری به آنها سر و سامان بدهید. شما باید قبل از یاد دادن به دیگری، به خودتان دوباره یاد بدهید. برای همین است که آموزش اینقدر برای یادگیری موثر است.

شروع کنید
شاید تا حالا متقاعدتان کرده باشم که تدریس کاری است که شما می‌توانید انجام دهید و باید انجام دهید مخصوصا اگر می‌خواهید درک و فهم عمیقی از آنچه می‌دانید به دست اورید. اما ممکن است فکر کنید که چطور باید آموزش دادن را شروع کنید. این کار چندان راحت نیست که فقط از جا بلند شوید و مانند کسی که توان تدریس دارد رفتار کنید مخصوصا در مورد مباحثی که هنوز چندان با آنها راحت نیستید.
من دریافتم که تدریس بهترین رویکرد متواضعانه است اما با برخورد با اقتدار. منظورم این است که زمانیک ه تدریس می‌کنید به شکلی رفتار نمی‌کنید که انگار دانش شما از شما فرد بهتر یا باهوش تری از دانش آموزان می‌سازد اما باید با اعتماد به نفس درس بدهید. باید به آنچه می‌گویید عمیقا باور داشته باشید. هیچ کس نمی خواهد از کسی که مطمئن نیست چه می گوید چیزی یاد بگیرد و همچنین آنها دوست ندارند کسی که به آنها آموزش می‌دهد جوری رفتارکندکه انگار آنها احمق هستند.
به معلم هایی در زندگی خودتان فکر کنید که موثرترین بودند، انها که باعث شدند شما از یادگیری لذت ببرید و بر زندگی شما تاثیر گذاشتند. چه خصوصیت هایی داشتند؟ رویکرد آنها به آموزش چه بود؟ 
از کجا باید شروع کرد؟ آیا باید کلاس درس خودتان را تشکیل دهید و مردم را به شرکت در آن ترغیب کنید؟
من پیشنهاد می کنم از کوچک شروع کنید و به به اشتراک گذاشتن ایده های خود عادت کنید. من همیشه پیشنهاد می کنم برنامه نویس ها شروع به نوشتن وبلاگ خودشان کنند (بخش دوم را به خاطر دارید؟) که در واقع یک راه خوب برای یاد دادن به دیگران است بدون اینکه فشاری بر شما وارد شود. همانطورک ه در مورد مبحثی یاد می‌گیرید درباره آن بنویسید. ببینید آیا می توانید اطلاعاتی را که به دست آورده اید به شکل ساده‌ای بیان کنید. در واقع من وبلاگ خودم، برنامه نویس ساده،  را همینطور شروع کردم. زمانی که ولاگم را شروع کردم می خواستم هر چیزی را که یاد می گیرم به شکل ساده ای در اختیار دیگران بگذارم تا آن را بهتر بفهمند.
نیازی نیست در وبلاگ نویسی متوقف شوید. راه عالی دیگر این است که در گروه محلی یا محل کار خودتان شروع کنید به اراوه مطلب و سخنرانی. به خاطر داشته باشید که حس متواضع اما باعتماد به نفس خودتان را حفظ کنید و حتی اگر بهترین ارائه دهنده هم نباشید باز هم خوب است.
ویدئوها مخصوصا آنها که مخصوص آموزش تصویری هستند یک راه عالی دیگر برای آموزش هستند و تلاش زیادی هم نیاز ندارند. شما می توانید از نرم افزارهای ضبط صفحه مانند 
Camtasia (http://simpleprogrammer.com/ss-camtasia)
یا
 ScreenFlow (http://simpleprogrammer.com/ss-screenflow)
 برای ضبط ویدئو استفاده کنید و همزمان روی آن صحبت کنید تا مطالب را توضیح دهید. این شیوه تدریس شما را به چالش می کشد و مجبورتان می کند که در مورد بهترین شیوه ارائه مطلب فکرکنید چرا که شامل صدا، تصویر و یک نمایش واقعی است.

تمرین:
مطلبی را که می‌توانید آموزش دهید بیابید و آن را آموزش دهید. می توانید یک وبلاگ بنویسید، ارائه داشته باشید یا ویدئوی آموزشی بسازید اما این هفته حتی شده یکی از انها را انجام دهید.
همانطور که برای تدریس آماده می شوید دقت کنید که چطور این اماده شدن باعث فهم بهتر مطلب می شود. به جاهای خالی دانش خود که در مورد آنها اطلاعی نداشتید و بدون تلاش برای تدریس هم متوجه انها نمی شدید دقت کنید 
  </p>
</div>
