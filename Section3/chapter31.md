<div dir='rtl'>
  <h1>31 دنبال منتور بگردید:
یودای خود را بیابید
</h1>
  <p>در تقریبا تمام فیلمها و داستانها جایی که یک قهرمان تجربه‌ای لب مرز (مرز خطر) دارد، قهرمان داستان یک منتور دارد، کسی که آنها را به خردی که نیاز دارند تا از آن مرحله بگذرند مجهز می‌کند، کسی که به قهرمان کمک می‌کند تا رشد کند.
داشتن یک منتور می‌تواند یک سرمایه قابل توجه در مسیر شغلی برنامه‌نویسی باشد چرا که یک منتور می‌تواند شما را از فواید یک تجربه بدون آنکه دردسرهای آن تجربه را بکشید آگاه کند. شما می‌توانید از شکست‌ها و موفقیت‌های یک منتور که مسیر را برای پیشرفت شما آماده کرده است، مطالب ارزشمندی بیاموزید. یک منتور خوب ممکن است به شما کمک کند تکنولوژی مورد نظرتان را بسیار سریعتر از وقتی یاد بگیرید که برای یاد گرفتن آن به تنهایی اقدام می‌کردید.
اما مثل بقیه چیزها در زندگی، پیدا کردن منتور کار ساده‌ای نیست. ممکن است لازم نباشد سوار سفینه‌های فضایی شوید و به سفر بین کرات دیگر بروید اما حتما باید تلاش کنید. در این بخش به شما چند راهکار خواهم داد تا بدانید در یک منتور باید دنبال چه خصایصی بگردید، چطور منتور پیدا کنید و چگونه او را متقاعد کنید که شما ارزش سرمایه‌گذاری کردن دارید و رابطه با شما برای او رابطه برد برد خواهد بود.
مشخصات منتور
منتورها می‌توانند بسیار به شکل‌های متفاوتی باشند. نکته تناقض‌برانگیز اینجا است که اشتباه بزرگی است اگر توانمندی یک منتور را با قضاوت کردن زندگی خودش ارزیابی کنید. بسیاری از مربیان موفق تیم‌های ورزشی نمی‌توانند آن ورزش را به خوبی (در حد یک قهرمان) بازی کنند. بعضی از مربیان ورزشی انگار در زندگی هرگز به باشگاه نرفته‌اند. و بعضی از سخنرانان انگیزشی زندگی خود را در مسیری کاملا متضاد آنچه که توصیه می‌کنند بنا کرده‌اند و به نظر می‌رسد نمی‌توانند زندگی خودشان را کنترل کنند.
 آیا این بدین معناست که شما باید دنبال یک فرد داغان و شکست‌خورده بگردید و از او بخواهید شما را به شاگردی بپذیرد؟ خیر. این بدان معناست که نباید کسی را به خاطر اینکه چندان در زندگی خودش به جایی نرسیده است یا به خاطر شکل سر و وضعش زیر سوال ببرید. بهترین معلم‌ها معمولا همان‌هایی هستند که بیشتر شکست خورده‌اند.
اگر به دنبال مثالی برای این حرفها می‌گردید می‌توانید به انجمن الکلی‌های ناشناس و جلساتشان مراجعه کنید یا به کلیسای محل خود بروید. معمولا آنجا منتورهای زیادی می‌یابید که در زندگی خودشان به سختی شکست خورده‌اند و از پس مشکلاتشان برآمده‌اند و آموخته‌اند چطور به دیگران کمک کنند.
بسیار خوب، حالا در یک منتور باید به دنبال چه معیارهایی بگردیم؟ باید به دنبال فردی باشید که یا خودش قبلا کاری را که شما می‌خواهید انجام دهید با موفقیت انجام داده باشد یا به دیگران کمک کرده باشد آن را به انجام رسانده باشند. اگر این کار را خودشان انجام داده باشند که عالی است اما معیار مهمتر این است که برای دیگران چه کاری انجام داده‌اند. هرچقدر بیشتر توانسته باشند روی مردم تاثیر بگذارند و کمکشان کرده باشند که به اهداف خودشان رسیده باشند، همانقدر امکان این بالا می‌رود که قادر به کمک کردن به شما باشند.
ما باید آنچه که در مورد دیگران فکر می‌کنیم یا آنچه که خودشان می‌گویند را از دستاوردهای افراد جدا بدانیم. به هر حال هر کاری آنقدرکه به نظر می‌رسد آسان نیست. زمانی که به دنبال کمک گرفتن از دیگران هستیم باید فرض کنیم که ما نمی‌دانیم چه چیزی بهترین است وگرنه نباید درخواست کمک داشته باشیم. این بدین معناست که هر تجزیه تحلیلی که داریم احتمالا اشتباه است. باید باور کنیم که آنجه که ما راهکار انجام کارها می‌دانیم در واقع راه درست نیست و باید به جای اینکه روی منطق و دلایل خود تمرکز کنیم، ببینیم آن فرد منتور چه دستاوردهایی داشته است.
به یاد گرفتن شنا کردن فکر کنید. زمانی که تازه شروع به یادگرفتن شنا می‌کنید، ذهن شما مملو است از اطلاعات اشتباه درباره اینکه چطور شنا کنیم و آب چقدر خطرناک است. ممکن است فکر کنید نمی‌توانید شناور بمانید و ممکن است غرق شوید. باید به کسی اعتماد کنید که به شما شمنا یاد می‌دهد و بیشتر از شما می‌داند تا متوجه شوید قضاوت شما نادرست بوده است.
زمانیک ه به دنبال منتور می‌گردید قضاوت و دلایل خود را کنار بگذارید و به دنبال نتایج باشید. به دنبال کسی باشید که به دنبال اهداف فعلی شما قبلا رسیده است یا در مراحل بالادست شما قرار دارد. به دنبال کسی باشید که قبلا به دیگران کمک کرده است که به سطحی که می‌خواهید برسید، برسند حتی اگر خودشان در زندگی به آن مرحله نرسیده‌اند.
چک‌لیست یافتن یک منتور
آیا کاری را که من می‌خواهم به انجام برسانم قبلا انجام داده‌اند؟
آیا قبلا به کسی کمک رسانیده‌اند تا به آنجه من می‌خواهم برسند؟
چه مدارک و نتایجی برای نشان دادن دستاوردهای خود در دست دارند؟
آیا با شخصیت این فرد می‌توانید کنار بیایید؟
منتور را از کجا بیابیم؟
حالا که می‌دانید دنبال چه چیزی باید بگردید، کجا باید به دنبال منتور باشید؟ شما نمی‌توانید یک راست به مغازه بروید و یک منتور اجاره کنید. (البته می‌شود گفت در حال حاضر این امکان عملی شده است. این لینک را چک کنید: 
http://simpleprogrammer.com/ssclarity
می‌توانید با منتورهایی در رشته‌های مختلف بر مبنای پرداخت ساعتی صحبت کنید. همچنین می‌توانید مربی‌هایی برای خودتان استخدام کنید تا در زمینه‌های مختلف زندگی به شما کمک کنند.
بهترین انتخاب شما یا کسی است که شما شخصا او را می‌شناسید یا دوست دوستتان یا عضوی از خانواده. اگر کمی تحقیق کنید و از دیگران بپرسید احتمالا کسی را در حلقه دوستان یا خانواده می‌توانید بیابید که برای هر پروژه‌ای که در سر دارید بتواند منتور شما باشد. این بهترین شیوه یافتن منتور است زیرا شما وقت کسی را می‌گیرید که از قبل او را می‌شناسید یا کسی است که توسط دوستان نزدیک یا اعضای خانواده معرفی شده است.
اما در بعضی مواقع شبکه دوستان و آشنایان شما چندان بزرگ نیست بنابراین شما مجبورید جاهای دیگری به دنبال منتور باشید. قبل از اینکه به دنبال جاهای دور باشید ممکن است بخواهید گروه‌های محلی در اطراف خود را چک کنید. معمولا همه‌ مدل گروهی برای سلیقه‌های مختلف و فعالیت‌های متفاوت پیدا می‌شود. اگر به دنبال منتور در برنامه‌نویسی هستید با استفاده از سایت (http://meetup.com
می‌توانید گروه‌های محلی خود را پیدا کنید. همچنین می‌توانید گروه‌های کارآفرینی متفاوتی رو نقشه پیدا کنید و به آنها بپوندید.
بیشتر این گروه‌های حمایتی محلی افراد مختلفی با مهارت‌هایی در رده‌های مختلف دارند ولی اغلب دورهمی‌هایی از این قبیل افراد سالخورده و بازنشسته در عضویت دارند که می‌خواهند به جامعه کمک بلاعوض کنند یا به دنبال کارآموزی می‌گردند که سواد خود را به او منتقل کنند. حتی اگر نتوانید منتور خوبی در یکی از این گروه‌ها بیابید، احتمالا کسی را ملاقات خواهید کرد که راه درست را به شما نشان دهد یا فردی را بشناسد که به درد شما بخورد.
یک حرکت هوشمندانه این است که اگر به دنبال ارتقا شغلی در شرکت خود هستید، به دنبال منتور در همان شرکت باشید. یک فرد مسن‌تر، شاید رییس خودتان یا رییس رییس‌تان یک منتور عالی خواهد بود چرا که به شما دقیقا هر چیز که برای موفق شدن در آن شرکت نیاز دارید را خواهد آموخت. علاوه بر این داشتن دوستی در سمت‌های بالای سازمانی هرگز به مسیر شغلی کسی آسیبی نرسانده است.
منتورهای مجازی
اما اگر تمام امکانات را بررسی کردید و منتور نیافتید چه؟ تحت بعضی شرایط شما ممکن است بخواهید منتور خود را بسازید.
زمانی که تازه شروع به سرمایه‌گذاری در املاک کرده بودم، هیچ کسی را که کاری را که من می‌خواستم انجام دهم قبل از من انجام داده باشد نمی‌شناختم. به هیچ سرمایه‌گذار دیگری در زمینه املاک دسترسی نداشتم و نمی‌توانستم گروه محلی از مشاورین املاک پیدا کنم پس منتور خودم را ساختم، با کتابها.
بهترین کتابهایی که در زمینه سرمایه‌گذاری املاک می‌توانستم پیدا کنم را به دست آوردم و تا می‌توانستم از آنها یاد گرفتم. سعی کردم علاوه بر آنچه نوشته بودند، یاد بگیرم چه تصمیماتی را چرا گرفته‌اند.
مسلم است که یک منتور واقعی بسیار بهتر است اما زمانی که دست‌تان به جایی بند نیست می‌توانید به افرادی روی بیاورید که دوست داشتید در زندگی واقعی منتور شما باشند. در واقع شما ممکن است بتوانید این افراد را در اینترنت بیابید و از آنها بخواهید به شما توصیه کنند.
در یکی از کتابهای موردعلاقه من، فکر کن و ثروتمند شو که ناپلئون هیل نوشته است، آقای هیل بیان می‌کند که چطور نتوانسته بود منتوری را که می‌خواست بیابد پس انها را در ذهن خود تصور می‌کرد. او کتابهای افراد مشهور را که می‌خواست شبیه انها باشد می‌خواند و تصور می‌کرد که با آنها مکالمه داشته است. او تصور می‌کرد چه توصیه‌هایی انها به او می‌کردند و او چه پاسخی می‌داده است. ممکن است کمی دیوانگی به نظر برسد اما ماکسول مالتز نویسنده کتاب روانشناسی سایبرنتیک دقیقا همین کار را پیشنهاد می‌دهد.
انتخاب منتور
حتی اگر شما بتوانید یک منتور ایده‌آل برای خودتان بیابید هیچ تضمینی وجود ندارد که منتور شما بخواهد شما را به شاگردی قبول کند. در واقع شانس اینکه افراد موفق بسیار مشغول باشند و وقتی برای دیگران کنار نگذارند بسیار بالاست. پس چطور باید یک منتور آینده را متقاعد کنید که شما ارزش وقت گذاشتن را دارید؟
یکی از بهترین راه ها برای انجام دادن این کار این است که در عوض چیزی برای کمک پیشنهاد دهید. و یکی از بهترین چیزهایی که می‌توانید پیشنهاد دهید اشتیاق شما برای یادگیری و کار رایگان است. درست است. سخت است که پیشنهاد کارمند رایگان را رد کرد. اگر مایل باشید انجام کارهای خسته‌کننده را در برابر یادگیری اصل کاری‌ها بر عهده بگیرید، احتمال اینکه منتور شما را بپذرید بسیار بیشتر است.
ممکن است شما وقت یا توان اقتصادی کار رایگان برای دیگری را نداشته باشید. ممکن است شما فقط کمک کوچکی برای قسمتی از زندگی خود بخواهید یا منتور شما به کمک شما نیازی نداشته باشد. چه کار باید بکنید؟
نکته: او را به شام یا ناهار دعوت کنید تا در حین غذاخوردن از توصیه های او بهره‌مند شوید.
پیگیر باشید. اکثر مردم با شنیدن اولین "نه" از حرکت بازمی‌ایستند. اینگونه نباشید. در عوض کسی باشید که اگر او را از در بیرون کنند از پنجره به داخل می‌آید. سرسختی شما همیشه پاداش نمی‌گیرد اما تعجب خواهید کرد که اغلب جواب خواهد داد.
تمرین:
قبل از اینکه یک منتور بیابید، باید بدانید از یک منتور چه انتظاراتی دارید که برای شما انجام دهد. بنشینید و فکر کنید که چرا به یک منتور نیازمندید و چه چیزی از این ارتباط به دست خواهید آورد.
لیستی از افرادی که ممکن است منتور خوبی برای شما باشند درست کنید. از دیگران کمک بخواهید تا لیست خود را کامل کنید. از روابط خود استفاده کنید.
فکر کنید که شما به منتور خود چه چیزی خواهید داد؟


</p>
</div>
